Dobry wieczór. No było to oświadczenie, że zmierzamy do szybkiej zgody w kwestii, która jest najważniejsza dla Polski, fundamentalna, ale również dla Brandenburgii, dla Andaluzji, dla całego południa Europy, czyli żeby mieć od roku 2014 siedmioletnią przewidywalną inwestowania w oparciu o fundusze europejskie, bo tego pieniądza nie ma ani w budżetach regionalnych, ani w budżetach narodowych, tylko, że padł warunek postawiony przez prezydenta Parlamentu Europejskiego, że trzeba się przy okazji uporać z tym tegorocznym problemem, bo rzeczywiście jest luka, ja tego bym nie nazywał deficytem, bo z mocy traktatów to jest jedyny budżet w świecie, który nie może mieć deficytu. Może się zadłużać gospodarstwo domowe, może się zadłużać kraj, ale my się nie możemy zadłużać, my możemy wydać tylko tyle, ile dały nam państwa członkowskie. Po prostu jeżeli dały za mało, to jest sytuacja tego roku, to nie możemy wypłacać, nie możemy iść do banku, ani na rynek kapitałowy i zaciągnąć długi, w tym sensie ja się nie zgadzam z tym słowem deficyt, natomiast ma rację Shultz, że trzeba lukę, trzeba dosypać tych funduszy, żebyśmy mogli wypłacić wszystko, co powinniśmy wypłacić w roku 2013 i Parlament Europejski powinien nam w tym pomóc, dlatego położyłem na stole taki historycznie najwyższy, w historii w ogóle Unii Europejskiej budżet poprawkowy wart 11 miliardów Euro. Znowu chodziło bardziej o ten tegoroczny budżet, w którym rzeczywiście mamy za mało, żeby wypłacić do końca roku, wszystko co trzeba wypłacić, również Polsce, chociaż są większe problemy z wypłacaniem no Włochom czy, czy, czy Hiszpanom i naprawdę tu ta twarda pozycja Parlamentu Europejskiego bardzo nam się przyda, tylko, że nie trzeba nikogo przekonywać. Oni są przekonani, i w Berlinie, i w Madrycie, i w Rzymie, i w Warszawie Rostowski, że taka potrzeba jest, natomiast każdy ma swoje ograniczenia finansowe, nikt nie położy od razu tych miliardów, na przykład Angela Merkel, czy konkretnie minister Shäuble, niemiecki minister finansów mógłby od razu, musiałby z tych 11 dać od razu 2 miliardy, ale ma swoje ograniczenia. Ten problem należy rozwiązać, ma rację Shultz, pewnie nie da się od razu i nie można z tego problemu tegorocznego robić blokady dla najważniejszej kwestii, jaką jest uzgodnienie, mam nadzieję, w czerwcu tej wielkiej perspektywy również dla Polski, dla Grecji dla, dla wszystkich regionów europejskich na lata 2014-20. Powinny to być równolegle, to znaczy oczekujemy w przyszłym tygodniu od prezydencji Irlandzkiej, bo teraz Irlandczycy są tą prezydencją, którą kiedyś sprawowała Polska przez 6 miesięcy do, do końca, do końca lipca. Oczekujemy od nich, do końca czerwca, przepraszam, oczekujemy od nich, że już w poniedziałek przyjdzie silny sygnał, że państwa członkowskie rozumieją, że trzeba załatać tą dziurę tegoroczną i to uruchomi i negocjacje, jak ją załatać i jednocześnie umożliwi rozmowy o jak najszybszej zgodzie co do pro, co do tych, tej wielkiej siedmiolatki 2014-20, która zwłaszcza dla południa Europy, ale również dla krajów zza dawnej, żelaznej kurtyny jest taką szansą cywilizacyjną, o czym wie każda polska gmina tak naprawdę, każde polskie miasto, bo wie jak, jak, że bez tych pieniędzy, no brakuje możliwości inwestowania, czyli tworzenia miejsc pracy. A to już jest sztuka Unii Europejskiej, która zwykle napina muskuły po różnych stronach i, i prowadzi ostre dialogi, na szczęście bezkrwawe, na tym polega zmiana historyczna w Europie, że kiedyś te państwa wojowały między sobą, a teraz spotykają się za kulisowo albo otwarcie i kłócą, najbardziej się kłócą o pieniądze, ale tak jak w, w, w, w lutym po tych wielkich kłótniach udało się uzgodnić między rządami, jak ma być w tych latach 2014-20 Polska wyszła na tym pierwszorzędnie, bo przy malejących pieniądzach dla całej Europy, tak teraz potrzebna jest podobnie wysoka, duża wola polityczna, żeby się dogadać z Parlamentem Europejskim, który stawia niekiedy słuszne warunki, bo ten warunek, żeby nie zapominać o tym, że mamy rok 2013, nie zatruwać problemem roku 2013 o przyszłości Europy, więc dobrze stawiany, byle tylko nie uszkodził, nie zahamował tych postępów w innych dziedzinach. W przyszłym tygodniu, czas płynie, czas nagli również dlatego, że Europa jest w kryzysie, to nie są przelewki, naprawdę mamy taki wysoki poziom bezrobocia, niezadowolenia, Europa jest wypełniona lękiem o przyszłość, że trzeba dostarczyć te fundusze jako fundusze tworzące miejsca pracy, innych nie ma. Pieniądza inwestycyjnego w Europie w tej chwili nie ma, dlatego on jest tak ważny, żeby przyszedł terminowo, od roku 2014, dlatego tak ważna jest data czerwiec, żeby popracować jeszcze technicznie i mieć możliwość wdrożenia tych programów również dla Mazowsza, dla Pomorza, dla Podkarpacia od początku roku 2014. Czas nagli, dlatego przyszły tydzień już powinien oznaczać sygnały dobrej woli co do tegorocznego budżetu, o czym mówi bardzo głośno prezydent Shultz, ale też zwodować te rozmowy o przyszłości, bo na to czekają naprawdę wszystkie regiony, ja mam mnóstwo odgłosów z kraju prezydenta Shultza, z Brandenburgii, z Saksonii, nie tylko z Mazowsza czy z Andaluzji czy z Grecji czy z Cypru, gdzie ta sprawa wygląda wręcz dramatycznie, oni nie mają żadnego pieniądza inwestycyjnego u siebie. Państwa się poukładały między sobą, tym co najtrudniejsze, ile ma być dla kogo, plus Chorwacja oczywiście, bo Chorwacja jest tym 28 uczestnikiem rodziny europejskiej od, od połowy roku. Teraz chodzi o to, żeby w tym było więcej elastyczności, to jest rola Parlamentu Europejskiego, bo jak jest mało pieniędzy dla całej Europy, trzeba mieć pewną elastyczność w wydawaniu tych pieniędzy i żeby, żeby nie było problemu w roku 2013 to jest też zadanie dla Parlamentu Europejskiego. Ja wierzę w zdolność Europy, bo Europa jest szkołą kompromisu, żeby w tych najtrudniejszych sporach o pieniądze, bo nie ma trudniejszych sporów niż spory o pieniądze, żeby znaleźć na czas kompromis, bo taka powinna być odpowiedzialność wspólna wszystkich, odpowiadamy przed regionami, przed małymi, średnimi przedsiębiorstwami, przed instytutami badawczymi, to jest nasza odpowiedzialność. Nie, jeżeli będzie zgoda, a zgoda będzie dotyczyła roku 2013 oraz elastyczności, nie tych kopert narodowych, bo one są już poukładane, warunkiem uruchomienia tych 300 miliardów obiecanych dla Polski jest zgoda z Parlamentem Europejskim, nie, nie sądzę, żeby ktokolwiek wtrącał się w to, ile ma, ile ma Polska, ile ma Słowacja, ile ma Wielka Brytania, bo to zostało z wielkim trudem, nad ranem, byłem przy tym ,więc wiem, jaka to męka, te, te, te wszystkie sporne interesy zaspokoić, to ta sprawa jest za nami, teraz jest potrzebna zgoda z Parlamentem Europejskim w sprawach, które dobrze, że stawia, czyli jak rozwiązać tegoroczny problem, żeby nie zatruwać przyszłości i jak dodać elastyczności w wydawaniu tych pieniędzy. No oceniam bardzo krytycznie dlatego, że od roku 2011, ja to bardzo dobrze pamiętam, myśmy ostrzegali Cypr, że idzie w kryzys i w związku z tym powinien poprosić o pomoc, ale z różnych powodów nie prosił, również z powodów ideologicznych, bo prezydent się deklarował jako komunista, w związku z czym nie chciał tego elementu programu naprawczego, jakim była prywatyzacja części gospodarki. Wszystko to przyszło za późno i z również z inicjatywy samych Cypryjczyków, którzy chcieli chronić wielkie kapitały w pierwszej rundzie zasugerowali, żeby dotknąć oszczędności małe, do 100 tysięcy Euro, co było wielkim błędem, co natychmiast odrzucił Parlament Cypryjski, dopiero w drugim podejściu znaleziono sposób na Cypr, który ma zmienić też profil gospodarczy tej pięknej wyspy Afrodyty, bo ta wyspa za bardzo spęczniała w sensie bankowym, a za mało w sensie potencjału gospodarczego w innych dziedzinach. Zabija nas spekulacja finansowa, która odrywa się od gospodarki realnej, służy sama sobie, jest dziedziną samą dla siebie, jest przyczyną tego kryzysu, bo przyszła z drugiej strony Atlantyku i niezwykle zaraziła Europę, bo Europa ma ten bardzo niefortunny splot, że jeżeli instytucje finansowe źle sobie radzą lub mają złe praktyki, no to zarażają system państwowy, system długu państwowego, bo trzeba sięgnąć po pieniądze podatników, żeby ratować banki irlandzkie czy hiszpańskie, no i to się rozlało i w tej, tej rozlanej co do kryzysu Europie musi sobie poradzić Polska, która lokuje prawie 4/5, 80% swojego eksportu właśnie na tych rynkach. No na razie jesteśmy podziwiani za odporność, jako kraj, który nie stracił ani jednego, pojedynczego roku przed 20 lat, żadnego takiego kraju nie ma w Europie, wszyscy mieli swoje wpadki, dołki, natomiast Polska jakoś się dźwiga, natomiast no jest trafiona przez ten kryzys, nie z przyczyn wewnętrznych, tylko jesteśmy zarażeni z zewnątrz, tylko na razie na tle wszystkich innych, a to jest mój przywilej patrzeć na 27 krajów, to wszystko, zazdroszczą mi polskich problemów. My nie mamy prawa czuć się bardzo dobrze, bo te elementy, które były elementami polskiego sukcesu, czyli po pierwsze fundusze, po pierwsze optymizm samych Polaków, no to Polacy słyszą o kryzysie, więc zaczęli oszczędzać, co zresztą może być na dłuższą metę dobrą cechą narodową, bo zbliża nas do sposobu myślenia o swoich gospodarstwach rodzinnych w Niemczech, czy, czy, czy w Szwecji , czy, czy w Holandii. Drugi element polskiego sukcesu to są te fundusze, które no wygasają, bo się nam kończy ta siedmiolatka 2007-20013. Trzeci element to była zdolność eksportowa, rzeczywiście mieliśmy sukces eksportowy, ale na rynkach, które rosły, te rynki nie rosną w tej chwili, bardzo dużo zależy od rynku niemieckiego, bo z tych 80% to 1/3 polskiego eksportu tam trafia, tylko że akurat to jest najmocniejsza gospodarka Europy. Nie można pożyczać, nie można żywić gospodarki przez, przez powiększanie deficytu i długu, bo to natychmiast zaatakują rynki finansowe i spowodują taki kryzys, jak właśnie grecki czy portugalski. Na dłuższą metę zadziałają te reformy, które pod przymusem sytuacji podejmują przywódcy Portugalii czy irlandzki, czy muszą robić to we Włoszech. Myśmy przeszli tą drogę, dlatego ja uważam, że nam się coś należy. Polska, Łotwa, Słowacja to są kraje, które poradziły sobie z większymi reformami niż te, które musi w tej chwili zrobić Cypr, żeby ocalić swoją gospodarkę, ale każdy musi swoją pracę domową odrobić w imię interesu swojego społeczeństwa. Martwi mnie tylko to, że przy tej okazji ciągle obwinia Brukselę, jako tego złego policjanta, który ich przymusza, przymuszamy ich rzeczywiście, skoro nie byli w stanie gospodarować mądrze o własnych siłach, ale to nie jest w interesie Brukseli, a szczególnie moim na przykład, tylko w interesie Cypryjczyków, Greków czy Włochów, ta praca domowa musi być zrobiona. Dziękuję.