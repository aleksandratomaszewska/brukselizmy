Dobry wieczór. Znaczy przy wyborze Rada Europejska decyduje kwalifikowaną większością, natomiast pamiętajmy, że Rada Europejska to jest ciało międzyrządowe w przeciwieństwie do Komisji Europejskiej, która ma charakter wspólnotowy, więc wszyscy, którzy zasiadają w Radzie Europejskiej to są przedstawiciele rządów krajów członkowskich, to oczywiste, że takim ciałem powinien kierować ktoś, kto ma mandat swojego kraju. W 2014 roku tak mandat uzyskał Donald Tusk, bo w zasadzie sam siebie zgłaszał jako premier, teraz tego mandatu nie miał i słusznie, że pani premier Szydło na posiedzeniu Rady Europejskiej domagała się odpowiedzi: kto Donalda Tuska w związku z tym formalnie zgłaszał, bo on zaczyna dzisiaj kolejną kadencję, na tą, na tą kadencję musiał być ponownie wybrany. Myślę, że sprawa jest jasna, o ile w 2014 roku analitycy pisali, że był kandydatem wspieranym przez Angelę Merkel, dzisiaj jest od niej politycznie, całkowicie zależny.
No musimy poczekać oczywiście na, na formalne potwierdzenie tych wszystkich informacji, konkluzje są przyjmowane na drodze konsensusu i dotąd wybór zarówno Donalda Tuska na pierwszą kadencję, jak i wybór Hermana Van Rompuya na drugą kadencję w 2012 roku były, te wszystkie postanowienia, były zapisane w konkluzjach końcowych, natomiast chcę wrócić jeszcze do tego, co powiedział mój szanowny kolega z Senatu, Jan Rulewski, po pierwsze, jeśli chodzi o to, kto zgłaszał kandydaturę w 2014 roku, ja nie kwestionuję tego, że Donald Tusk był oficjalnym kandydatem polskiego rządu, ale wiemy, że prowadził te negocjacje sam. Wiemy, że na przykład ministrowie jego gabinetu dowiadywali się o tym 2-3 dni przed szczytem, że Donald Tusk w ogóle jest w grze, że kandyduje, przypomnijmy, że Donald Tusk do ostatniej chwili zaprzeczał, informował polską opinię publiczną, że nie jest kandydatem. I po drugie, i po drugie, chcę poinformować pana senatora Rulewskiego, że kadencja przewodniczącego Rady Europejskiej wynosi 2.5 roku, nie 5, a 2.5 roku, ona może być jednokrotnie wybrany, jednokrotnie można mu przedłużać kadencję, to jest ta dwukadencyjność, o której mówimy w kontekście choćby samorządu ostatnio dużo, nie może po raz trzeci kandydować, natomiast kadencja wynosi 2.5 roku. Kadencja Donalda Tuska kończyła się, ta pierwsza, z końcem maja 2017 roku i teraz były normalne wybory jego następcy. 
