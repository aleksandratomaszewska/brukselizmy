Witam panią redaktor, witam serdecznie. Po pierwsze zmiany w polskim prawie tak, aby nasze ustawodawstwo służyło polskiego sportowi, polskiej piłce, a nie przeszkadzało. Ja proponuję dokładnie to, co już zostało poddane weryfikacji, zostało sprawdzone w wielu krajach europejskich, na przykład odpisy podatkowe dla przedsiębiorców, którzy sponsorują piłkę, obojętnie, czy jest to drużyna Ekstraklasy czy drużyna klas najniższych, czyli okręgowych, to po pierwsze, to na pewno da strumień i to spory strumień, rzekę pieniędzy do polskiej piłki bez obciążania budżetu państwa, bez obciążania budżetu samorządu. Po drugie proponuję, aby samorządy mogły przyznawać punkty preferencyjne dla firm, które w przetargach publicznych startują, które chcą wykonywać jakieś roboty na rzecz, inwestycji na rzecz miasta tak, aby właśnie wspierać te firmy, które łożą na piłkę lokalną, miejscową lub ewentualnie się do tego zobowiążą, to również moja propozycja. No to, o czym mówię w tej chwili to oczywiście jest wzmocnienie przede wszystkim klubów piłkarskich, natomiast co do kwestii samego PZPNu, no to jest dla mnie sytuacją bardzo dziwaczną, że w tej chwili jest no niemalże 2 razy więcej pracowników w PZPNie niż za kadencji prezesa Listkiewicza, tymczasem brakuje pieniędzy na szkolenie trenerów, dzieci i młodzieży. Tę proporcję trzeba odwrócić, jest potężna biurokracja piłkarska, która naprawdę nie jest potrzebna, natomiast nie ma środków właśnie na szkolenie dzieciaków i, i młodych piłkarzy. To jest kwestia zupełnego priorytetu i jeszcze jedna kwestia, bardzo istotna, to jest kwestia przykładu francuskiego, mianowicie w Polsce samorządy, które decydowały się na wsparcie klubów piłkarskich, takich zawodowych, często dostawały po głowie od regionalnych izb rachunkowych, od swoich instancji kontrolujących, no tak być nie może, to trzeba w polskim prawie naprawić, dlatego proponuję taki pakt ponad podziałami dla polskiej piłki. Mam nadzieję, że po Euro 2012, ono się nie zakończyło sportowym sukcesem, ale mam nadzieję, że właśnie po tej wielkiej, polskiej imprezie sportowej, największej w naszej historii, będzie ponad podziałami atmosfera do przeprowadzenia do tych zmian legislacji, o których mówię, to jest bardzo konkretny program, bardzo szczegółowy i mam nadzieję, że moi szacowni oponenci będą z takim programem również wychodzili. Kibice, kibice to są sponsorzy, bo kibice kupując bilety na mecz reprezentacji czy też na mecze, i karnety, na mecze ligowe i Ekstraklasy i 1 Ligii i dawnej 2 Ligii, oni sponsorują polską piłkę i to ich uprawnia, daje im moralne prawo do tego, żeby mieć wpływ na polską piłkę. PZPN nie odbuduje autorytetu swojego, jeżeli nie da kibicom, no poczucia partycypacji wpół, co się dzieje w piłce nożnej. Zaproponowałem, no właśnie, najbliższy zjazd Polskiego Związku Piłki Nożnej powinien opracować zmianę w prawie wyborczym i umożliwić głosowanie, to jest zmiana, zmiana rzeczywiście bardzo poważna, ale umożliwić głosowanie kibicom posiadającym karty kibica uprawniające do zakupu biletu na mecze Ekstraklasy i 1 Ligii, umożliwić im głosowanie drogą elektroniczną na prezesa Polskiego Związku Piłki Nożnej. Tych ludzi uprawnionych jest w Polsce bardzo wiele. Uważam, że ci, którzy wydają własne pieniądze na polską piłkę mają prawo, aby decydować o tym, kto tą polską piłką będzie kierować.  Ja uważam, znaczy, wie pani, jeżeli działacze piłkarscy, którzy no dobrze z piłki żyją, jeżeli nie będą chcieli odzyskać zaufania kibiców, opinii publicznej, także was dziennikarzy, to zrobią to wybory, te wybory we własnym gronie, tak czy owak prezes Nowak i że tak powiem będzie wybrany, jak nie Grzegorz Lato to ktoś z jego bliskiego otoczenia, a nie o to chodzi. Chodzi o to, żeby wysłać sygnał do opinii publicznej, że jest rzeczywiście chęć zmiany, chęć samooczyszczenia i w tym momencie warto, nawet na tym najbliższym zjeździe, przełożyć wybory o 2 miesiące i do takiej zmiany dopuszczenia kibiców, do głosowania elektronicznego oczywiście, bo nie ma innej możliwości, dopuścić, tak, żeby nie tylko działacze wybierali prezesa PZPNu, ale żeby robili to również kibice. Oczywiście ja będę się starał w skali poparcia, zarówno Okręgowych Związków Piłki Nożnej, jak i klubów Ekstraklasy oraz klubów 1 Ligii, bo każdy taki podmiot takiego poparcia może udzielić, przypomnę, że każdy z tych podmiotów może udzielić poparcia aż 3 kandydatom, natomiast co do moich szacownych kontrkandydatów, ja bym powiedział w ten sposób tak, otóż tak naprawdę nieszczęściem jest, aby znakomity kiedyś piłkarz, zły trener i beznadziejny prezes PZPNu, Grzegorz Lato, dalej był prezesem. Uważam, że nie wolno prowadzić walki bratobójczej, ja z wielkim szacunkiem podchodzę do każdego, kto będzie się zgłaszał na prezesa PZNPnu, wzywam wszystkich do spokojnej, merytorycznej, konkretnej, takiej ze szczegółami debaty programowej, ja ten program mam, ja go wykładam nie czekając na koniec września i chciałbym, żeby moi szacowni kontrkandydaci, koledzy, których zresztą często dobrze znam, jak Romka Koseckiego, żeby również taki program przedstawili. Ja uważam, że najgorszym nieszczęściem dla polskiej piłki byłaby kontynuacja tego bałaganu i grabienia pod siebie, jaka jest w PZPNie za kadencji Grzegorza Laty, a więc trzeba zrobić wszystko, aby Grzegorz Lato prezesem nie był, to świetny zawodnik, który dostarczył nam wiele wzruszeń, ale jako prezes naprawdę jest no złem, które nie musi być złem koniecznym. Dziękuję bardzo.